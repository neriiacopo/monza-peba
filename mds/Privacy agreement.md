**Informativa Privacy e Consenso Informato – Tracce.app** 

**1\. Premessa e finalità del progetto** 

Tracce.app (”App”) è una applicazione sviluppata da Fondazione Transform Transport ETS nell’ambito del progetto “Tecnologie ICT e Big Data a Supporto del PEBA-Piano di Eliminazione delle Barriere Architettoniche del Comune di Monza”, realizzato in collaborazione con Monza Mobilità S.r.l. e il Comune di Monza. Il progetto ha l’obiettivo di suggerire percorsi urbani accessibili sulla base di criteri di accessibilità e preferenze selezionate dall’utente. 

La App è attualmente in una fase prototipale ed è progettata per evolvere progressivamente verso una versione stabile e in grado di gestire un volume maggiore di traffico dati, mantenendo elevati standard di sicurezza, affidabilità e protezione dei dati.   
L’uso della App è concesso mediante licenza personale, non esclusiva e non trasferibile. È vietato il reverse engineering. 

**2\. Titolare e responsabile del trattamento** 

Il titolare del trattamento dei dati è Monza Mobilità S.r.l., mentre il responsabile del trattamento è la Fondazione Transform Transport ETS. Il trattamento dei dati avviene nel rispetto del Regolamento (UE) 2016/679 (GDPR) e dei principi di liceità, correttezza, trasparenza, minimizzazione e sicurezza.  

**3\. Base giuridica del trattamento** 

La base giuridica del trattamento dei dati per le finalità descritte nella presente informativa è il consenso esplicito dell’utente (art. 6, par. 1, lett. a GDPR), espresso tramite apposita spunta non preselezionata. Il consenso è libero, specifico e informato, non è condizione necessaria per l’utilizzo delle funzionalità essenziali della App e può essere revocato in qualsiasi momento.  

L’App prevede consensi separati e granulari per le diverse finalità di trattamento. In particolare, l’eventuale registrazione e conservazione della traccia GPS durante l’utilizzo del percorso suggerito è subordinata a un consenso ulteriore e distinto, facoltativo, che l’utente può prestare o negare senza alcun impatto sull’uso delle funzionalità base (es. consultazione e navigazione del percorso). 

**4\. Tipologia di dati trattati** 

L’App tratta esclusivamente dati in forma anonima o aggregata. I dati che possono essere raccolti previo consenso sono i seguenti: 

* Dati di utilizzo della App (ad es. numero di richieste, tipologia di profilo selezionato);   
* Parametri di personalizzazione per fornire i pesi utilizzati per il calcolo del percorso;   
* Annotazioni e feedback forniti dall’utente tramite scelte multiple predefinite;   
* Statistiche aggregate sulle tratte più richieste. 

Non vengono invece raccolti i seguenti dati:  

* Dati anagrafici o identificativi;   
* Dati sensibili;   
* Account utente o sistemi di login;   
* Tracciamento individuale o profilazione;   
* Se l’utente non abilita la registrazione della traccia, la posizione GPS è utilizzata esclusivamente per la visualizzazione del percorso in tempo reale e non viene memorizzata in forma storica. 

L’utilizzo della posizione GPS avviene previo consenso dell’utente ed è necessario per la visualizzazione del percorso in tempo reale.    
L’utente può inoltre scegliere di abilitare la registrazione temporanea della traccia GPS al fine di migliorare l’esperienza di navigazione e consentire analisi aggregate sulle condizioni di accessibilità urbana.   
Le tracce GPS, ove registrate, sono trattate in forma anonima, conservate per un periodo limitato indicato nella Sezione 7, e non sono utilizzate per finalità commerciali, pubblicitarie o di profilazione individuale. In assenza di attivazione della registrazione della traccia GPS, la posizione GPS è utilizzata esclusivamente in tempo reale e non viene memorizzata in forma storica. 

**5\. Finalità del trattamento** 

I dati anonimi raccolti sono utilizzati esclusivamente per: 

* Migliorare il servizio di suggerimento dei percorsi accessibili;   
* Analizzare l’utilizzo della App in forma statistica e aggregata;   
* Supportare attività di monitoraggio, valutazione e reportistica della App.   
* Valutare la coerenza tra i percorsi suggeriti e quelli effettivamente utilizzati, al fine di migliorare gli algoritmi di routing e le mappe di accessibilità. 

I dati non vengono utilizzati per: 

* Finalità commerciali o pubblicitarie;   
* Profilazione degli utenti;   
* Cessione a terzi. 

**6\. Modalità di trattamento e sicurezza** 

In linea con l’articolo 32 GDPR, il trattamento dei dati avviene mediante strumenti informatici e infrastrutture cloud, secondo criteri di sicurezza adeguati, tra cui: 

* Comunicazioni protette tramite HTTPS;   
* Separazione tra front-end e back-end;   
* Accesso controllato ai sistemi;   
* Minimizzazione dei dati trattati;   
* Protezione da accessi non autorizzati e abusi. 

L’architettura della App è progettata secondo i principi di privacy by design e privacy by default in linea con l’art. 25 GDPR. 

**7\. Conservazione dei dati** 

I dati di utilizzo raccolti in forma anonima e aggregata sono conservati per un periodo massimo di 12 mesi. Al termine di tale periodo, i dati vengono eliminati oppure resi definitivamente non riconducibili a informazioni utilizzabili.    
Le tracce GPS raccolte con consenso esplicito vengono conservate per un periodo massimo di 12 mesi a fini di analisi aggregata e successivamente eliminate o rese anonime in modo irreversibile. L’utente può richiederne la cancellazione  in qualsiasi momento. 

**8\. Diritti dell’utente** 

L’utente ha il diritto di revocare il consenso in qualsiasi momento, richiedere informazioni sul trattamento dei dati ottenere chiarimenti sulle modalità e finalità del trattamento in conformità agli articoli 15-22 GDPR. La revoca del consenso non pregiudica la liceità del trattamento effettuato prima della revoca e impedisce la raccolta di nuovi dati di utilizzo.  

**9\. Revoca del consenso** 

Il consenso può essere revocato in qualsiasi momento interrompendo l’utilizzo della App, disattivando il salvataggio delle tracce GPS nelle impostazioni dell’App, oppure eliminando i dati di memorizzazione locale (cookie o local storage) in conformità all’art. 7.3 del GDPR. La revoca non limita l’accesso alle funzionalità base della App. 

 

